214 TITI LIVII

de in Pupiniam exercitu demisso, octo millia passuum ab
Roma posuit castra. Quo propius hostis accedebat, eo ma-
jor caedes fiebat fugientium, praecedentibus Numidis: plu-
resque omnium generum atque aetatium capiebantur.

X. In hoc tumultu Fulvius Flaccus, porta Capena cum 5
exercitu Romam ingressus, media urbe, per Carinas, Esqui-
lias contendit: inde egressus, inter Esquilinam Collinamque
portam posuit castra. AEdiles plebis commeatum eo eom-
portarunt. Consules senatusque in castra venerunt : ibi de
summa re publica consultatum. Placuit, consules circa por- 10
tas Collinam Esquilinamque ponere castra3 C. Calpurnium
praetorem urbanum Capitolio atque arci praeesse; et sena-
tum frequentem in foro contineri, si quid in tam subitis re-
bus consulto opus esset. Inter haec Hannibal ad Anienem
fluvium, tria millia passuum ab Urbe, castra admovit: ibi 15
stativis positiS, ipse cum duobus millibus equitum a porta
Collina usque ad Herculis templum est progressus; atque,
unde proxime poterat, moenia situmque urbis obequitans
contemplabatur. Id eum tam licenter atque otiose facere,
Flacco indignum visum est ι itaque immisit equites, submo-20
verique atque in castra redigi hostium equitatum jussit.
Quum commissum proelium esset, cOnsules transfugas Nu-
midarum, qui tum in Aventino ad mille et ducentos erant,
media urbe transire Esquilias jusserunt: nullos aptiores, in-
ter convalles tectaque hortorum et sepulcra aut cavas nudi-25
que vias, ad pugnandum futuros rati: quos quum ex arce
Capitolioque Clivo Publicio in equis decurrentes quidam vi-
dissent, captum Aventinum conclamaverunt. Ea res tan-
tum tumultum ac fugam praebuit‚ ut, nisi castra Punica ex-
tra urbem fuissent, effusura omnis se pavida multitudo fue· 30
rit: tunc in domos atque in tecta refugiebant: vagosque in
viis suos pro hostibus lapidibus telisque incessebant. Nec
comprimi tumultus aperirique error poterat, refertis itineri-
bus agrestium turba pecorumque, quae repentinus pavor in
urbem compulerat. Equestre proelium secundum fuit, sum-35
motique hostes sunt: et, quia multis locis comprimendi tu-
multus erant, qui temere oriebantur, placuit, omneS, qui
dictatores, consules, censoresve fuissent, cum imperio esse,
donec recessisset a muris hostis. Et diei quod reliquum
fuit, et nocte insequenti, multi temere excitati tumultus sunt, 40
compressique.

