LIBER 11. CAP. v. 6]

pignus fidei essent, manifestum facinus fecerunt z nam quum,
pridie quam legati ad Tarquinios proficiscerentur, et coena-
tum forte apud Vitellios esset, conjuratique ibi, remotis ar-
bitris, multa inter se de novo (ut fit) consilio egissent3 ser-

5 monem eorum ex servis unus excepit, qui jam antea id sen-
serat agi: sed eam occasionem, ut literae legatis darentur,
quae deprehensae rem coarguere possent, exspectabat: post-
quam datas sensit, rem ad consules detulit. Consules, ad
deprehendendos legatos conjuratosque profecti domo, sine

10 tumultu rem omnem oppressere : literarum imprimis habita
cura, ne interciderent. Proditoribus extemplo in vincula
conjectis, de legatis paululum addubitatum es't; et quam-
quam visi sunt commisisse, ut hostium loco essent, jus tamen
gentium valuit.

15 V. De bonis regiis, quae reddi ante censuerant, res inte-
gra refertur ad Patres: illi victi ira vetuere reddi, vetuere
in publicum redigi. Diripienda plebi sunt data3 ut, con-
tacta regia praeda„ spem in perpetuum cum his pacis amitte-
ret. Ager Tarquiniorum, qui inter urbem ac Tiberim fuit,

20 consecratus Marti, Martius deinde Campus fuit. Forte ibi
tum seges farris dicitur fuisse matura messi: quem campi
fructum quia religiosum erat consumere, desectam cum
stramento segetem magna vis hominum simul immissa cor-
bibus fudere in Tiberim, tenui fluentem aqua, ut mediis

250aloribus solet: ita in vadis haesitantis frumenti acervos
sedisse illitos limo: insulam inde paulatim, et aliis, quae
fert temere fiumen, eodem invectis, factam: postea credo
additas moles, manuque adjutum, ut tam eminens area, fir-
maque templis quoque ac porticibus sustinendis esset. Di-

30 reptis bonis regum‘, damnati proditores, sumptumque suppli-
oium, conspectius eo, quod poenae eapiendae ministerium
patri de liberis consulatus imposuit; et, qui spectator erat
amovendus, eum ipsum fortuna exactorem supplicii dedit.
Stabant deligati ad palum nobilissimi juvenes: sed a caete-

35 ris, velut ab ignotis capitibus, consulis liberi omnium in se
averterant oculos3 miserebatque non poenae magis homines,
quam sceleris, quo poenam meriti essent; illos, eo potissi-
mum anno patriam liberatam, patrem liberatorem, consula-
tum ortum ex domo Junifi, Patres, plebem, quidquid Deo-

4ο rum hominumque Romanorum esset, induxisse in animum,
ut superbo quondam regi, tum infesto exsuli, proderent.

Consules in sedem processere suam, missique lictores ad

