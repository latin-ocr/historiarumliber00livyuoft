LIBER XXVI. CAP. xx. 213

municipia, quaeque propter eam viam sunt, Setiam, Coram,
Lanuvium, praemisit, ut commeatus paratos et in urbibus
haberent, et ex agris deviis in viam proferrent, praesidiaque
in urbes contraherent, ut sua cuique res publica in manu
5esset.

IX. Hannibal, quo die Vulturnum est transgressus, haud
procul a flumine castra posuit. Postero die praeter Cales in
agrum Sidicinum pervenit: ibi diem unum populando mo-
ratus, per Suessulam Allifanumque et Casinatem agrum via

ιο Latina ducit. Sub Casinum biduo stativa habita, et passim
populationes sactae. Inde, praeter Interamnam Aquinum-
que, in Fregellanum agrum ad Lirim fluvium ventum ; ubi
intercisum pontem a Fregellanis morandi itineris causa in-
venit. Et Fulvium Vulturnus tenuerat amnis, navibus ab
15 Hannibale incensis, rates ad trajiciendum exercitum, in
magna inopia materiae, aegre comparantem. Trajecto rati-
bus exercitu reliquum Fulvio expeditum iter, non per urbes
modo, sed circa viam, expositis benigne commeatibus, erat :
alacresque milites alius alium, ut adderet gradum, memor
20 ad defendendam ire patriam, hortabantur. Romam Fre-
gellanus nuntius, diem noctemque itinere continuato, ingen-
tem attulit terrorem: tumultuosius, quam allatum erat, cursus
hominum, affingentium vana auditis, totam urbem concive-
rat. Ploratus mulierum non ex privatis solum domibus ex-
25 audiebatur3 sed undique matronae, in publicum effusae, cir-
ca Deum delubra discurrunt, crinibus passis aras verrentes,
nixae genibus, supinas manus ad coelum ac Deos tendentes,
orantesque, ut urbem Romanam e manibus hostium eripe-
rent3 matresque Romanas et liberos parvos inviolatos serva-
30 rent. Senatus magistratibus in foro praesto est, si quid con-
sulere velint. Alii accipiunt imperia, disceduntque ad suas
quisque officiorum partes ε alii offerunt se, si quo usus ope-
rae sit: praesidia in arce, in Capitolio, in muris, circa ur-
bem, in monte etiam Albano atque arce AEsulan5‚ ponuntur.
35 Inter hunc tumultum, Q. Fulvium proconsulem profectum
cum exercitu a Capua affertur3 cui ne minueretur imperi-
um, si in Urbem venisset, decernit senatus, ut Q. Fulvio
par cum consulibus imperium esset. Hannibal, infestius
perpopulato agro Fregellano propter intercisos ponteS, per
40 Frusinatem Ferentinatemque et Anagninum agrum in Lavi-
canum venit: inde Algido Tusculum petiit: nec receptus
moenibus, infra Tusculum dextrorsus Gabios descendit: in-

