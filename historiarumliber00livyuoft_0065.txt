LIBER 1. CAP. ι.. 47

agere, bonis multare poterat, non suspectos modo aut invi-
SOS, sed unde nihil aliud, quam praedam, sperare posset.
Ita Patrum praecipue numero imminuto, statuit nullos in
Patres legere3 quo contemptior paucitate ipsa ordo esset,

5minusque per se nihil agi indignarentur. Hic enirn regum
primus traditum a prioribus morem de omnibus senatum
consulendi solvit: domesticis consiliis rempublicam admini-
stravit: bellum, pacem, foedera, societates per se ipse, cum
quibus voluit, injussu populi ac senatfis, fecit, diremitque.

ἑο Latinorum sibi maxime gentem conciliabat, ut peregrinis
quoque opibus tutior inter cives esset. Neque hospitia
modo cum primoribus eorum, sed affinitates quoque, junge-
bat. Octavio Mamilio Tusculano (is longe princeps Latini
nominis erat, si famae credimus, ab Ulysse Deaque Circe

15 oriundus), ei Mamilio filiam nuptum dat3 perque eas nup-
tias multos sibi cognatos amicosque ejus conciliat.

L. Jam magna Tarquinii auctoritas inter Latinorum pro-
ceres erat; quum, in diem certum ut ad lucum Ferentiuae
conveniant, indicit: esse, quae agere de rebus communibus

20 velit. Conveniunt frequentes prima luce ε ipse Tarquinius
diem quidem servavit3 sed paulo ante, quam sol occideret,
venit. Multa ibi tota die in concilio variis jactata sermon-
ibus erant. Turnus Herdonius ab Aricia ferociter in ab·
sentem Tarquinium erat invectus3 “Haud mirum esse,

25“ Superbo inditum Romae cognomen.'' (Jam enim ita
clam quidem mussitantes, vulgo tamen, eum appellabant.)
‘⁴ An qui'dquam superbius esse, quam ludificari sic omne
“nomen Latinum? principibus longe ab domo excitis, ip-
“ sum, qui concilium indixerit, non adesse T tentari profecto

30“ patientiam, ut, si jugum acceperint, obnoxios premat.
“Cui enim non apparere, affectare eum imperium in La-
“ tinos'! Quod si sui bene crediderint cives, aut si creditum
“ illud, et non raptum parricidio, sit, credere et Latinos
“ (quamquam ne sic quidem alienigenae) debere. Sin suos

³5“ ejus poeniteat (quippe qui alii super alios trucidentur, ex-
“sulatum eant, bona amittant), quid spei melioris Latinis
“ portendi? Si se audiant, domum suam quemque inde
“ abituros: neque magis observaturos diem concilii, quam
“ ipse, qui indixerit, observet.'’ IIaec atque alia eodem
wpertinentia seditiosus facinorosusque homo, hisque artibus
opes· domi nactus, quum maxime dissereret, intervenit Tar-
quinius. Is finis orationi suit. Aversi omnes ad Tarouini-

