20 T1T1 mvn

est ita: “Jupiter pater, si est sas, hunc Numam Pompilium,
“cujus ego caput teneo, regem Romae esse, uti tu signa
‘ nobis certa adclarassis inter eos fines, quos feci.'' Tum
peregit verbis auspicia, quae mitti vellet; quibus missis,
declaratus rex Numa de templo descendit. ⁵

XIX. Qui, regno ita potitus, urbem novam, conditam vi
et armis, jure eam legibusque ac moribus de integro con·
dere parat: quibus quum inter bella assuescere videret non
posse, quippe efferatos militia, anim0s; mitigandum ferocem
populum armorum desuetudine ratus, Janum ad infimum 10
Argiletum, indicem pacis bellique, fecit: apertus ut in
armis esse civitatem, clausus pacatos circa omnes populos,
significaret. Bis deinde post Numae regnum clausus fuit:
semel T. Manlio consule, post Punicum primum perfectum
bellum 3 iterum (quod nostrae aetati Dii dederunt ut videre· 15
mus) post bellum Actiacum, ab imperatore Caesare Augusto,
pace terra marique parta. Clauso eo, quum omnium circa
finitimorum societate ac foederibus junxisset animos, positis
externorum periculorum curis, ne luxuriarentur-otio animi,
quos metus hostium disciplinaque militaris continuerat 320
omnium primum, rem ad multitudinem imperitam, et illis
saeculis rudem, efficacissimam, Deorum metum injiciendum
ratus est: qui quum descendere ad animos sine aliquo com-
mento miraculi non posset, simulat sibi cum Dea Egeria con-
gressus nocturnos esse3 ejus se monitu, quae acceptissima&
Diis essent, sacra instituere; sacerdotes suos cuique Deorum
praeficere. Atque omnium primum, ad cursum lunae, in duo-
decim menses describit annum : quem (quia tricenos dies sin·
gulis mensibus luna non explet, desuntque dies solido anno,
qui solstitiali circumagitur orbe) intercalaribus mensibus in· ³⁰
terponendis, ita dispensavit, ut quarto et vigesimo anno ad me-
tam eamdem solis, unde orsi essent, plenis annorum omnium
spatiis dies congruerent. Idem nefastos dies fastosque fecit,
quia aliquando nihil cum populo agi utile futurum erat.

XX. Tum sacerdotibus creandis animum adjecit, quam-³⁵
quam ipse plurima sacr-a obibat, ea maxime, quae nunc ad
Dialem flaminem pertinent. Sed, quia in civitate belli-
cosa plures Romuli, quz‘im Numae, similes reges putabat
fore, iturosque ipsos ad bella, ne sacra regite vicis desere-
rentur, flamfflemdovi assiduum sacerdotem creavit, insigni· 40
que eum veste et curuli regia sella adornavit: huic duos

