LIBER XXVI. CAP. xr. 215

XI. Postero die transgressus Anienem Hannibal in aciem
omnes copias eduxit: nec Flaccus consulesque certamen
detrectavere. Instructis utrimque exercitibus in ejus pugnae
casum, in qua urbs Roma victori praemium esset, imber in-

5gens grandine mixtus ita utramque aciem turbavit, ut vix
armis retentis in castra sese receperint, nullius rei minore,
quam hostium, metu. Et postero die eodem loco acies in-
structas eadem tempestas diremit: ubi recepissent se in
castra, mira serenitas cum tranquillitate oriebatur. In reli-

10 gionem ea res apud Poenos versa est : auditaque vox Hanni-
balis> fertur, “ Potiundae sibi urbis Romae modo mentem non
“ dari, mode> fortunam.” Minuere etiam spem ejus et aliae,
parva magnaque, res: magna illa, quod, quum ipse ad moe-
nia urbis Romae armatus sederet, milites sub vexillis in sup-

15 plementum Hispaniae profectos audivit: parva autem, qued
per eos dies eum forte agrum, in quo ipse castra haberet,
venisse, nihil ob id deminuto pretio, cognitum ex quodam
captivo est. Id vero adeo superbum atque indignum visum,
ejus soli, quod ipse bello captum possideret haberetque, in-

20 ventum Romae emptorem 3 ut, extemplo vocato praecone, ta-
bernas argentarias, quae circa forum Romanum tunc essent,
jusserit venire. His motus ad Tutiam fluvium castra retu-
lit, sex millia passuum ab Urbe: inde ad lucum Feroniae
pergit ire, templum ea tempestate inclytum divitiis. Capena·

2³· tes aliqui accolae ejus erant 3 primitias frugum eo donaque alia
pro copia portantes, multo auro argentoque id exornatum ha-
bebant. His omnibus donis tum spoliatum templum : aeris
acervi, quum rudera milites religione inducti jacerent, post
prosectionem Hannibalis,magni inventi. Hujus populatio tem-

30 pli haud dubia inter scriptores est. Coelius, Romam euntem
ab Ereto divertisse eo Hannibalem, tradit z iterque ejus ab-
Reate, Cutiliisque, et ab Amiterno orditur: ex Campania
in Samnium, inde in Pelignos pervenisse ; praeterque oppi-
dum Sulmonem in Marrucinos transisse ; inde Albensi

35 agro in Marsos, hinc Amiternum, Forulosque vicum venisse.
Neque ibi error est, quod tanti exercitus vestigia intra tam
brevis aevi memoriam potuerint confundi: isse enirn ea con-
stat. Tantum id interest, veneritne eo itinere ad Urbem,
an ab Urbe in Campaniam redierit.

