LIBER Ι. cm». 1111. 15

arce decucurrerat, et effusos egerat Romanos, toto quantum
soro spatium est: nec procul jam a porta Palatii erat, clami-
tans, ‘⁶ Vicimus perfidos hospites, imbelles hostes. Jam
‘⁴ sciunt, longe aliud esse virgines rapere, aliud pugnare
5 “ cum viris.'’ In eum, haec gloriantem, cum globo ferocis-
simorum juvenum Romulus impetum facit. Ex equo tum
sorte Mettus pugnabat: eo pelli facilius fuit: pulsum Ro-
mani persequuntur: et alia Romana acies, audacia regis
accensa, fundit Sabinos. Mettus in paludem sese, strepitu
ιο sequentium trepidante equo, conjecit : adverteretque ea res
etiam Sabinos tanti periculo viri. Et ille quidem, annuen-
tibus ac vocantibus suis, favore multorum addito animo, eva-
dit. Romani Sabinique in media convalle duorum montium
redintegrant proelium : sed res Romana erat superior.

Ο

15 XIII. Tum Sabinae mulieres, quarum ex injuria bellum
ortum erat, crinibus passis scissaque veste, victo malis mu-
liebri pavore, ausae se inter tela volantia inferre, ex trans-
verso impetu facto, dirimere infestas acies, dirimere iras3
hinc patres, hinc viros orantes, “Ne se sanguine nefando

20‘ soceri generique respergerent: ne parricidio macularent
“partus suos, nepotum illi, liberum hi progeniem. Si affini-
“tatis inter vos, si connubii piget, in nos vertite iras: nos
“causa belli, nos vulnerum ac caedium viris ac parentibus
‘⁴ sumus: melius peribimus, quam sine alteris vestrum viduae

25“ aut orbae vivemus.'’ Movet 'res tum multitudinem, tum
duces. Silentium et repentina fit quies: inde ad foedus fa-

,Ω ‘''ciendum duces prodeunt: nec pacem modo, sed et civita-

’ξ tem unam ex duabus faciunt: regnum consociant; impe-
}rium omne conferunt Romam elta geminata urbe, ut
Sabinis tamen aliquid daretur, Quirites a Curibus appellati.
-Monumentum ejus pssgnae, ubi primum ex profunda emersus

Ξ palude equus Curtium in vado statuit, Curtium lacum ap-
²pellarunt. Ex bello tam tristi laeta repente pax cariores
Sabinas viris ac parentibus, et ante ornnes Romulo ipsi, fecit.

351taque‚ quum populum in curias triginta divideret, nomina
earum curiis imposuit. Id non traditur, (quum haud dubie
aliquanto numerus major hoc mulierum fuerit) aetate, an
dignitatibus suis virorumve, an sorte lectae sint, quae nomina
curiis darent. Eodem tempore et centuriae tres equitum

40 conscriptae sunt: Ramnenses ab Romulo, ab Tito Tatio
Titienses appellati: Lucerum nominis et originis causa in-
certa est. Inde non modo commune, sed concors etiam.
regnum duobus regibus suit.

